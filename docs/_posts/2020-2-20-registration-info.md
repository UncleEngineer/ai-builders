---
layout: post
title: รายละเอียดการลงทะเบียน
---

โครงการ AI Builders ก่อตั้งขึ้นจากความร่วมมือระหว่าง VISTEC / AI Research และ Central Group เพื่อพัฒนาองค์ความรู้ทางด้านวิทยาศาสตร์ข้อมูล (Data Science) และปัญญาประดิษฐ์ (Artificial Intelligence / AI) ให้กับน้องๆระดับมัธยมต้น-ปลาย ที่สนใจอยากเรียนรู้และพัฒนาโครงงานที่ใช้ทักษะในด้านนี้เพื่อประยุกต์ใช้จริงในชีวิตประจำวัน

<b>
  ช่วงเวลาของโครงการ
</b>
21 เมษายน - 15 มิถุนายน พ.ศ. 2563 (TBD)

<b>
  ระยะเวลาของโครงการ
</b>
9 สัปดาห์ สัปดาห์ละ 4 - 8 ชั่วโมง (เรียน fast.ai และทำโครงงาน)

<b>วัตถุประสงค์</b>
เสริมสร้างความเชี่ยวชาญด้านปัญญาประดิษฐ์ให้กับน้องๆระดับมัธยมต้น-ปลาย
เพื่อให้เข้าใจการทำงานของปัญญาประดิษฐ์เบื้องต้น นำไปสู่การทดลองสร้างโมเดลปัญญาประดิษฐ์และแอพพลิเคชั่นเพื่อแก้ปัญหาที่เกิดขึ้นในชีวิตจริงได้ในโครงงานจบการศึกษา (Capstone Project)

<b>ผลลัพธ์ที่คาดหวัง</b>

* โครงงานจบการศึกษา (Capstone Project) เป็นโมเดลปัญญาประดิษฐ์และแอพพลิเคชั่นเพื่อแก้ปัญหาที่เกิดขึ้นในชีวิตจริง เช่น ลดเวลาการทำงานของมนุษย์ ทำในสิ่งที่มนุษย์ทำไม่ได้ หรือช่วยให้มนุษย์เข้าใจโลกรอบตัวได้ดีขึ้น โมเดลที่สร้างอาจจะไม่จำเป็นต้องมีประสิทธิภาพเทียบเท่า state-of-the-art (แม้เราเชื่อว่ามีความเป็นไปได้ไม่น้อย) แต่ทำเพื่อให้น้องๆเข้าใจการทำงานของโมเดล นำไปต่อยอดในอนาคต และที่สำคัญสนุกกับการสร้างปัญญาประดิษฐ์
โครงงานประกอบด้วย
  * โมเดลปัญญาประดิษฐ์พร้อมโค้ดบน Github / Kaggle
  * บทความบรรยายวิธีคิดและการแก้ปัญหาโดยใช้ปัญญาประดิษฐ์บน Medium
  * การนำเสนอผลงานต่อผู้ทรงคุณวุฒิของ VISTEC และ Central Group
* ความเชี่ยวชาญด้านการเขียนโปรแกรมและสร้างปัญญาประดิษฐ์
  * ทักษะการคิดวิธีแก้ปัญหาด้วยปัญญาประดิษฐ์
  * ทักษะการเขียนโปรแกรมพื้นฐานด้วย Python
  * ทักษะจัดการข้อมูลพื้นฐาน
  * ทักษะคณิตศาสตร์ระดับมัธยมปลาย
  * สร้างโมเดล deep learning สำหรับข้อมูลประเภทรูปภาพ ตาราง และข้อความด้วย fastai และ huggingface
* เรียนรู้การทำงานเป็นทีม แบ่งปันทักษะ และเรียนรู้ไปด้วยกันกับเพื่อนๆในโครงการ
* เข้าใจความสำคัญของชุมชน open source และร่วมเป็นส่วนหนึ่งของการแบ่งปันทักษะ ข้อมูล และโมเดลให้กับสังคม

<b>เกณฑ์การรับสมัคร</b>

* คอมพิวเตอร์ที่สามารถเข้าถึงอินเตอร์เน็ตได้
* ความรู้ด้านคณิตศาสตร์ระดับมัธยมปลาย
  * พีชคณิตเชิงเส้น (linear algebra)
  * ความน่าจะเป็นและสถิติ
  * แคลคูลัสเบื้องต้น; เฉพาะเรื่อง derivatives, chain rule และ partial derivatives
* ทักษะการฟังและอ่านภาษาอังกฤษขั้นพื้นฐาน
* ความอยากรู้อยากเห็นและความมุ่งมั่นในการสร้างโครงงาน
* จิตอาสาเพื่อแบ่งปันผลงานกับชุมชน open source

โครงการรองรับน้องๆทุกระดับความเชี่ยวชาญตั้งแต่

* น้องๆที่อยากเข้ามาเรียน AI ตั้งแต่เริ่มต้น อาจจะยังไม่เคยเขียนโค้ดมาก่อน อยากพัฒนาโครงงานที่ใช้ AI ไปใช้งานในอนาคต
* น้องๆที่อยากเข้ามาเรียน AI โดยที่มีโจทย์ในใจอยู่ระดับนึงแล้ว มีประสบการณ์ด้านการเขียนโปรแกรมเบื้องต้น
* น้องๆที่กำลังทำงานวิจัย-ผลิตภัณฑ์ อยากเข้ามาเรียนรู้เพิ่มเติมและต้องการ feedback จากอาจารย์หรือ mentor

น้องๆสามารถทำโครงงานคนเดียวหรือเป็นคู่ โดยทางโครงการส่งเสริมการแลกเปลี่ยนความคิดเห็นและ pair programming กับเพื่อนๆ TA หรือ mentor ถ้าติดขัดในโครงงานสามารถติดต่อ TA และ mentor ได้ทาง

* [contact](_)
* [contact](_)
* [contact](_)

<b>จำนวนที่รับและการลงทะเบียน</b>

เนื่องจากโปรแกรม AIB ถูกจัดขึ้นมาเป็นครั้งแรกและมีจำนวน TA/Mentor จำกัด ทำให้เราสามารถรับนักเรียนได้ 40-50 คนเข้ามาในโครงการเท่านั้น น้องๆสามารถลงทะเบียนได้ที่ [แบบฟอร์มลงทะเบียนนี้](https://airtable.com/shrUHambTkOgliPHz) โดยเราจะพิจารณาจากเหตุผลที่สมัคร ความมุ่งมั่น และความหลากหลายของนักเรียนที่สมัครเข้ามาในโครงการ

<b>รูปแบบการเรียนการสอน</b>

เราจะใช้ระบบ flipped classroom โดยให้ผู้เรียนฟัง
สำหรับตารางเรียนเราจะอิงตาม Practical Deep Learning for Coders ของ fast.ai โดยที่จะให้น้องๆเรียน 1 คาบต่อสัปดาห์ ทั้งหมด 8 สัปดาห์ และมี recap 1 ชั่วโมงทุกวันพุธ หลังจากนั้น 30 นาทีเป็นการคุยโครงงานเพื่อกลับไปพัฒนาต่อ ทุก meeting จะจัดขึ้นใน [Gather Town](https://gather.town/)

<figure align="center">
  <img src="{{ site.baseurl }}/images/gathertown-example.jpg" style="width: 400px;"/>
  <figcaption>ตัวอย่างการเจอกันใน Gather Town</figcaption>
</figure>

<b>โครงงานและการดำเนินโครงการ</b>

* สัปดาห์ที่ 0 เจอกันเบื้องต้น:
  * แนะนำตัว ทำความรู้จักกับเพื่อนๆ
  * งานที่อยากทำเป็นแนวไหน คร่าวๆ: signal processing, image processing, natural language processing และอื่นๆ
  * น้องๆอยากเรียนรู้เกี่ยวกับเรื่องอะไร / มีความสนใจด้านใด / อยากนำองค์ความรู้ไปต่อยอดด้านใดเป็นพิเศษ
  * โครงงานที่อยากทำ, จับคู่สำหรับน้องๆที่อยากทำโครงงาน 2 คน หรือน้องๆที่มีความสนใจใกล้เคียงกัน
* สัปดาห์ที่ 1:
  * เริ่มต้นลงรายละเอียดสำหรับโครงงานที่อยากทำ / คำถามที่น้องๆอยากตอบคำถาม
  * อยากนำโครงงานไปใช้งานอะไร
  * ชุดข้อมูลที่จะใช้ ข้อมูลมีรายละเอียดอะไรบ้าง
  * เทคนิคที่คิดว่าจะใช้สำหรับโครงงานมีอะไรบ้าง
  * จุดมุ่งหมายสูงสุดว่าถ้าโครงงานนี้ไปได้ไกลสุดๆอยากเอาไปใช้งานอะไร
* สัปดาห์ที่ 2:
  * เริ่มต้นโครงงาน, โหลดข้อมูล, ลองดูว่าจะจัดการข้อมูลและสร้างโมเดลอย่างไร
  * ปรึกษากับ mentor ด้านเทคนิคที่จะลองพัฒนาหลังจากได้ข้อมูลมาแล้ว
  * ชุดโค้ดก่อนหน้าที่อยากลองใช้ / อะไรที่อยากพัฒนาเพิ่มเติม (ชุดข้อมูลหรือเทคนิค)
* สัปดาห์ที่ 3 - 8:
  * ลงมือทำโครงงานและอัพเดทกับ mentor ทุกวันพุธหลังจากการเรียน fast.ai
  * สามารถทำไปควบคู่กับการทำ web development
* สัปดาห์ที่ 9:
  * นำเสนอโครงงาน
