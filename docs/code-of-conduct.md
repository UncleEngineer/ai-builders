---
layout: page
title: ข้อพึงปฎิบัติ
permalink: /code-of-conduct/
---

สำหรับน้องๆ ที่เข้าร่วมโครงการ AI Builders เราเน้นการทำงานเป็นทีมและการช่วยเหลือกันมากกว่าการแข่งขัน
เราจึงเขียนข้อพึงปฏิบัติสำหรับน้องๆที่เข้าร่วมโครงการไว้ด้านล่าง

## การสื่อสารและการปฏิบัติตัวระหว่างเข้าร่วมโครงการ

เนื่องจากน้องๆที่เข้าร่วมโครงการมาจากหลากหลายโรงเรียน
หลายหลายพื้นเพ และอาจะมีการศึกษาที่แตกต่างกัน ดังนั้นการสื่อสารและการปฏิบัติตัวที่ดีจึงจำเป็นมากๆ
น้องๆ ควรทำตามข้อปฏิบัติด้านล่าง

* พูดจาและปฏิบัติต่อกันด้วยความเคารพ
* ระวังการใช้ภาษาที่ดูถูกดูหมิ่นเพื่อนร่วมโครงการ ไม่ว่าจะเป็นครอบครัว ภาษา ฐานะ และอื่นๆ ที่เกี่ยวข้อง
* ระวังการใช้คำหยาบหรือคำไม่สุภาพ
* ไม่ก่อกวน สร้างความวุ่นวาย หรือหาเรื่องเพื่อนๆและผู้สอนในโครงการ
* เป็นมิตรกับเพื่อนๆ ในโครงการ ไม่แบ่งพรรคพวกระหว่างการเข้าโครงการ
* ไม่สร้างบรรยากาศแข่งขันในชั้นเรียน เนื่องจากเราไม่ได้ให้เกรดหรือให้คะแนนใดๆ ในการเรียน เราหวังว่าน้องๆ ทุกคนในโครงการจะสามารถนำองค์ความรู้ไปใช้งาน ไม่ได้นำไปแข่งขัน
* ช่วยเหลือเพื่อนๆในโครงการ เนื้อหาบางส่วนอาจจะยาก นอกจากถาม mentor ได้แล้ว น้องๆยังสามารถปรึกษาเพื่อนๆในโครงการได้เช่นกัน

การสื่อสารกับอาจารย์หรือ mentor ในโครงการ

* พูดจากับอาจารย์และ mentor ด้วยความเคารพ
* สามารถพูดคุยเป็นกันเองได้ แต่ระวังการใช้คำหยาบหรือไม่สุภาพ
* ตั้งใจฟัง และถามคำถามซ้ำได้ถ้าไม่เข้าใจ
* รับฟังความคิดเห็นจาก mentor ไม่ใช้ท่าทีหุนหัน กระแทกกระทั้น และแย้งได้ถ้าเห็นต่าง

เราอยากจะให้น้องๆเข้ามาเรียนด้วยความสนุกและแบ่งปันไอเดียกัน
ถ้ามีใครเรียนแล้วรู้สึกกดดัน สามารถแจ้งคณะผู้จัดงานหรือ mentor ได้เสมอถ้ามีปัญหา

สำหรับผู้ที่ **ไม่** ปฏิบัติตามหรือทำให้เพื่อนๆนักเรียนที่เข้าร่วมโครงการรู้สึกไม่ดี เราอาจจะมีการเชิญมาพูดคุย
แต่ถ้าในที่สุดยังแก้ปัญหาไม่ได้ อาจจะไม่สามารถให้น้องมีส่วนร่วมในโครงการต่อไปได้

ข้อปฎิบัตินี้อาจจะไม่ได้ครอบคลุมทั้งหมด และอาจะเปลี่ยนแปลงในกรณีที่เราพบการปฎิบัติที่ไม่ดีต่อเพื่อนๆ นักเรียนร่วมโครงการ

**หมายเหตุ** ข้อพึงปฎิบัตินี้เขียนโดยอ้างอิงจาก [Neuromatch Academy (NMA) Summer School](http://www.neuromatchacademy.org/code-of-conduct/)
